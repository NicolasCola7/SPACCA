Spacca è un gioco stand-alone di carte fantasy, utilizzabile in modalità multiplayer con giocatori umani e bot. Si basa su personaggi principali di differenti saghe (Marvel, Harry Potter, Signore degli Anelli, Star Wars e Pirati dei Caraibi) che rappresentano i semi delle carte. Tali semi non sono vincolanti per il loro utilizzo. Alcune carte non hanno un seme perchè generali e non rappresentative delle saghe. L'obiettivo del gioco è eliminare gli avversari e resistere come ultimo giocatore rimasto e vincere. E' possibile giocare in modalità "Partita classica" oppure "Torneo".

COME SI GIOCA?
All'inizio della partita verrà assegnato casualmente un personaggio ad ogni giocatore. Informazioni sugli avversari possono essere visionate tramite i tasti in alto. Il giocatore troverà nella parte inferiore una serie di carte utilizzabili tramite i bottoni presenti sulla destra. Dopo aver selezionato una carta sarà possibile utilizzarla (eventulalmente su uno specifico giocatore) oppure scartarla. Una volta terminate le azioni il giocatore deve passare il turno tramite l'apposito bottone. E' possibile pescare una nuova carta oppure scartarla solamente una volta per turno. Nel primo turno di gioco non è possibile utilizzare carte azione ed evento. Le carte attacco possono essere utilizzate solo una volta per turno. In caso di vittoria di una partita classica o torneo da parte di un bot non verrà assegnato nessun punto alla leaderboard. Sulla sinistra è possibile visualizzare le informazioni sul proprio personaggio, l'arma equipaggiata e la board. La board è necessaria per il posizionamento di carte statiche. -1^ posizione: carte che evitano un attacco(scudo, ologramma, specchio incantato), se usate vengono scartate in automatico. -2^ posizione: carte che permettono di aumentare/diminuire un attributo(anello, maledizione azteca e veleno di vedova nera), la loro gestione spetta al giocatore. Attraverso il menu in alto a sinistra è possibile uscire, salvare, visualizzare la leaderboard o il regolamento.

PARTITA CLASSICA
E' composta da un minimo di 2 fino ad un massimo di 5 giocatori, che si scontreranno in modalità uno vs tutti. Vince l'ultimo giocatore che rimane, a cui verrà assegnato un punto. Se gli ultimi giocatori si eliminano a vicenda la partita termina in pareggio e non viene assegnato nessun punto nella leaderboard.

TORNEO
E' obbligatoriamente composto da 8 giocatori, che si scontreranno in modalità 1 vs 1, per raggiungere la vetta del torneo. Si compone da quarti di finale (4 partite da 2 giocatori ad eliminazione diretta), semifinali e finale. In una singola partita il vincitore rimarrà in gioco per scalare la vetta, il perdente verrà escluso. In caso di eliminazione a vicenda viene lanciata una moneta per decretare il vincitore. Attraverso il tasto bracket possiamo visualizzare l'andamento del torneo.

CARTE.
Il gioco comprende un mazzo di 110 carte. Queste riportano varie caratteristiche come il seme o il tipo. I semi delle carte rappresentano l'iconografia estetica a cui il gioco fa riferimento e sono cinque: Star Wars, Marvel, Pirati dei Caraibi, Signore degli Anelli ed Harry Potter. Vengono utilizzati per specifici eventi in game e interazioni tra carte. Il tipo invece descrive l'ulitá di una carta in game e ne troviamo quattro varianti: carte Arma, carte Azione, carte Statiche, carte Evento. Le carte Arma costituiscono un power-up all' attacco del giocatore, possono essere piazzate e finché rimangono in possesso mantengono il loro effetto. Le carte Azione permettono al giocatore di compiere un' azione che sia per esempio: curarsi (Carta Pozione) , attaccare (Carta Attacco)  o fare danno a tutti i giocatori (Carta Occhio di Sauron). Le carte statiche devono come le armi essere piazzate sulla propria board e conferiscono al giocatore un'abilitá particolare utilizzabile in un momento specifico come: aumentare la propria precisione quando si attacca un avversario (Carta Anello) o infondere danno all' avversario qualora si venga attaccati (Carta Specchio). Infine le carte Evento (Imprevisto) sono carte presenti in pochissime copie nel mazzo e permettono al giocatore di svolgere azioni con un forte impatto in partita come: scambiare il proprio personaggio con quello di un altro giocatore (Carta Furto di Identitá) o recuperare tutti i punti vita(Carta Miracolo). Differentemente dall' attributo seme il tipo é posseduto da ogni carta.

PERSONAGGI
I personaggi incarnano figure prese da film o serie tv appartenenti all’ universo estetico di riferimento e all’interno del gioco ne troviamo 10: Harry Potter, Voldemort, Darth Vader, Yoda, Frodo Baggins, Sauron, Thor, Thanos, Jack Sparrow, e Davy Jones. Per ognuno dei semi delle carte vi sono quindi due personaggi. All' inizio di ogni partita viene assegnato ad ogni giocatore un personaggio in maniera casuale. Questi sono caratterizzati da attributi quali: Attacco, Vita, Precisione. Ognuno di questi ha valore differente a seconda del personaggio. L’ “Attacco” é la statistica di riferimento per le carte di danno. Puó essere aumentato equipaggiando armi o diminuito attraverso l’effetto di alcune carte. La "Vita” rappresenta la quantitá di danno che uno specifico giocatore deve subire per essere eliminato. Puó diminuire nel caso in cui un attacco avversario vada a buon fine oppure attraverso l’attivazione di carte. Inoltre ci sono carte che permettono al giocatore di rifocillarsi come la carta "Pozione”. Infine la "Precisione” é la principale caratteristica sulla base del quale il gioco decide l’esito di un attacco. Nel momento in cui un giocatore decide di attaccarne un altro infatti il codice estrae in maniera casuale un valore intero che va da 0 a 9 e confrontandolo al valore della precisione del personaggio attaccante determina l’esito dell’attacco. Il personaggio non puó essere cambiato in partita se non attraverso la carta "Furto di identitá".

BOT
Il "Bot” é un entitá gestita dal sistema che sostituisce all’interno di una partita il ruolo di un giocatore. Puó svolgere una propria routine di azioni con delle preferenze esplicitate nel codice. Puó essere abilitato dal menú di creazione della partita inserendo un numero eccedente di giocatori per poi spuntare la casella che esplicita il completamento della lobby tramite "Bot”.

Ogni partita é legata ad un admin. Questo si registra attraverso un username ed una password che vengono memorizzati nei file di gioco. L’admin oltre al creare una partita o avviarla si occupa anche di creare i singoli giocatori, i quali nickname vengono salvati nei file di riferimento.
La partita si svolge a turni nei quali i giocatori possono utilizzare le proprie carte in mano e nella board. L’obiettivo é quello di eliminare tutti i giocatori rimanendo gli unici in vita. Ci sono due possibili tipologie di partita: Classica o Torneo. In quella classica i giocatori si affrontato tutti contro tutti mentre nella modalitá torneo ci sono delle manche preliminari nelle quali i giocatori si scontrano uno contro uno per poi trovarsi in finale.
